_Жоба_

**Қазақстан Республикасының**

**Цифрлық кодекс**

# 1-тарау. ЖАЛПЫ ЕРЕЖЕЛЕР

## 1-бап. Осы Кодекспен реттелетін қатынастар

## 1\. Осы Кодекс цифрлық деректерді жасау, өңдеу, сақтау және беру арқылы ұйымдастырылған цифрлық ортадағы қоғамдық қатынастарды реттейді

## 2\. Тауар-ақша және қатысушылардың теңдігіне негізделген өзге де мүліктік қатынастар, сондай-ақ мүліктік байланыстағы жеке мүліктік емес қатынастар Қазақстан Республикасының азаматтық заңнамасымен реттеледі

## 3\. Кәсіпкерлік субъектілері мен мемлекеттің өзара іс-қимылына, оның ішінде мемлекеттік реттеуге және кәсіпкерлікті қолдауға байланысты туындайтын қоғамдық қатынастар Қазақстан Республикасының Кәсіпкерлік кодексімен реттеледі

## 4\. Зияткерлік меншік саласындағы қатынастар авторлық және сабақтас құқықтар туралы заңнамамен реттеледі

### 5\. Егер осы Кодексте, заңдарда және Қазақстан Республикасы ратификациялаған халықаралық шарттарда өзгеше көзделмесе, шетелдіктер, азаматтығы жоқ адамдар, сондай-ақ шетелдік заңды тұлғалар Қазақстан Республикасында Қазақстан Республикасының азаматтары мен заңды тұлғалары үшін белгіленген құқықтар мен бостандықтарды пайдаланады және цифрлық ортада туындайтын қатынастарда міндеттер атқарады

## 2-бап. Қазақстан Республикасының цифрлық ортадағы қатынастарды реттейтін заңнамасы

## 1\. Қазақстан Республикасының цифрлық ортадағы қатынастарды реттейтін заңнамасы (бұдан әрі – цифрлық заңнама) Қазақстан Республикасының Конституциясына негізделеді және осы Кодекстен және Қазақстан Республикасының өзге де нормативтік құқықтық актілерінен тұрады

## 2\. Егер Қазақстан Республикасы ратификациялаған халықаралық шартта осы Кодексте қамтылған өзгеше қағидалар белгіленсе, онда халықаралық шарттың қағидалары қолданылады

3\. Осы Кодекс пен Қазақстан Республикасының цифрлық ортадағы қатынастарды реттейтін нормаларды қамтитын өзге де заңдары арасында қайшылықтар болған жағдайда осы Кодекстің ережелері қолданылады.

## 3-бап. Қазақстан Республикасы цифрлық заңнамасының мақсаттары мен міндеттері

## 1\. Қазақстан Республикасы цифрлық заңнамасының мақсаты цифрлық ортада бірыңғай мемлекеттік саясатты іске асырудың құқықтық негіздерін, міндеттері мен қағидаттарын, сондай-ақ тетіктерін айқындау болып табылады

## 2\. Қазақстан Республикасы цифрлық заңнамасының міндеттері

## 1) цифрлық ортада құқықтық реттеуді жүзеге асыру

## 2) цифрлық тұрақтылықты сақтау

## 3) Қазақстан Республикасының тұрақты цифрлық даму негіздерін қамтамасыз ету

## 4) цифрлық технологияларды дамытуға инвестициялар тарту үшін жағдайлар жасау

## 5) Қазақстан Республикасының халықаралық шарттық және өзге де міндеттемелерінің орындалуын қамтамасыз ету, цифрлық технологияларды қолдану саласындағы халықаралық ынтымақтастықты дамыту

## 6) қоғамда цифрлық мәдениетті қалыптастыру, білім берудің барлық деңгейлерінде білімді насихаттау, цифрлық технологиялардың тұрақты дамуын қамтамасыз ету мақсатында білім беру мен ағартуды дамыту

## 7) цифрлық технологияларды қолдану саласында заңдылық пен құқықтық тәртіпті нығайту

## 8) мемлекеттік басқарудың цифрлық трансформациясы болып табылады

## 4-бап. Цифрлық ортадағы қатынастарды реттеу қағидаттары

## Цифрлық ортадағы қатынастарды құқықтық реттеу

## 1) адам мүдделерінің басымдығы

## 2) цифрлық ортада жеке адамның, қоғамның және мемлекеттің қауіпсіздігін қамтамасыз ету

## 3) жеке өмірге қол сұғылмаушылық, адамның жеке өмірі туралы ақпаратты оның келісімінсіз жинауға, сақтауға, пайдалануға және таратуға жол бермеу

## 4) Қазақстан Республикасының заңдарына сәйкес қолжетімділігі шектелмеген цифрлық жазбаларды іздеу, қалыптастыру және беру еркіндігі

## 5) осы Кодексте және Қазақстан Республикасының заңдарында тыйым салынбаған кез келген цифрлық технологияларды құру және пайдалану еркіндігі

## 6) Қазақстан Республикасының заңдарына сәйкес қолжетімділігі шектелмеген мемлекеттік цифрлық ресурстар мен жүйелерге қол жеткізу еркіндігі

## 7) цифрлық ортадағы қатынастардың экстерриторияллылығы

## 8) жеке және жария мүдделер теңгерімін қамтамасыз ету

## 9) цифрлық теңсіздікке және цифрлық технологияларды қолдану мүмкіндігі және (немесе) тілегі жоқ азаматтардың конституциялық құқықтарын шектеуге жол бермеу

## 10) мемлекеттік қызметтер көрсетуге және (немесе) мемлекеттік органдар мен ұйымдардың ішкі пайдалануына арналмаған цифрлық ресурстар мен жүйелерді құруға және пайдалануға мемлекеттің қатысуын шектеу қағидаттарына негізделген

**2-тарау. ЦИФРЛЫҚ ОРТАДАҒЫ МЕМЛЕКЕТТІК БАСҚАРУ**

## 5-бап. Мемлекеттік органдардың цифрлық ортадағы қызметін үйлестіру

1\. Қазақстан Республикасының Президенті жанындағы Қазақстан Республикасында цифрландыруды енгізу мәселелері жөніндегі комиссия (бұдан әрі – Комиссия) Қазақстан Республикасының Президенті жанындағы цифрлық ортада бірыңғай мемлекеттік саясатты қалыптастыруды жүзеге асыратын консультациялық-кеңесші орган болып табылады.

2\. Комиссия туралы ережені Қазақстан Республикасының Үкіметі бекітеді. Комиссияның құрамын Қазақстан Республикасының Президенті бекітеді.

3\. Комиссияның жұмыс органы цифрландыру және киберқауіпсіздік жөніндегі уәкілетті орган (бұдан әрі – уәкілетті орган) болып табылады.

4\. Цифрландыру жөніндегі сараптамалық кеңес арнаулы мемлекеттік органдар мен Қазақстан Республикасы Қорғаныс министрлігін қоспағанда, мемлекеттік органдардың цифрлық ортадағы қызметін салааралық және ведомствоаралық үйлестіруді жүзеге асыратын уәкілетті орган жанындағы консультациялық-кеңесші орган болып табылады.

5\. Цифрландыру жөніндегі сараптама кеңесі туралы ережені, оның құрамын уәкілетті орган бекітеді.

6\. Цифрландыру жөніндегі сараптама кеңесінің қорытындысы цифрландыруға бюджет қаражатының шығыстарын жоспарлау кезінде міндетті түрде ескеріледі.

7\. Арнайы сараптама кеңесі Қазақстан Республикасының Ұлттық қауіпсіздік комитеті, Мемлекеттік күзет қызметі және Қазақстан Республикасының Қорғаныс министрлігі құратын консультациялық-кеңесші орган болып табылады. Кеңестің жұмыс органы Қазақстан Республикасының Ұлттық қауіпсіздік комитеті болып табылады.

8\. Арнайы сараптама кеңесі туралы ереже және оның құрамы Қазақстан Республикасының арнаулы мемлекеттік органдары бірінші басшыларының бірлескен бұйрығымен бекітіледі.

9\. Арнайы сараптама кеңесінің қорытындылары арнаулы мемлекеттік органдардың мемлекеттік цифрлық жүйелерін құруға және дамытуға бюджет қаражатының шығыстарын жоспарлау үшін негіз болып табылады.

10\. Цифрландыру жөніндегі даму институты деп Қазақстан Республикасының Үкіметі айқындаған заңды тұлға танылады. Цифрландыру жөніндегі бойынша даму институты:

1) цифрлық трансформациялау бағдарламалары мен жоспарларын әзірлеуді;

2) цифрлық Үкіметтің архитектурасы бойынша ұсыныстар әзірлеуді;

3) цифрлық трансформацияны ұйымдастырушылық және әдіснамалық тұрғыдан сүйемелдеуді;

4) цифрлық жетілуді бағалауды;

5) цифрландыру саласындағы ғылыми-зерттеу қызметін жүзеге асырады.

## 6-бап. Мемлекеттік басқаруды цифрлық трансформациялау

1\. Мемлекеттік басқаруды цифрлық трансформациялаудың мақсаттары:

1) инфрақұрылымды жаңғырту және цифрлық үкімет архитектурасы негізінде платформалық шешімдерге көшу арқылы цифрлық мемлекет құру;

2) процестер санын азайту есебінен құқықтық қатынастар субъектілерінің цифрлық ортадағы өзара іс-қимыл арналарын жетілдіру;

3) мемлекеттік басқаруды алгоритмдік реттеу жүйелеріне көшу;

4) деректер негізінде шешім қабылдаудың жаңа сапасы мен мәдениеті;

5) көрсетілетін мемлекеттік қызметтерді проактивті форматқа барынша көшіру;

6) тарихи деректерді толық цифрландырып шығу және қағаз құжаттарды алып тастау;

7) жеке және заңды тұлғалардан цифрлық үкіметтің цифрлық объектілерінде бар деректерді сұратуға толықтай тыйым салу болып табылады.

2\. Мемлекеттік органдар цифрлық трансформациялауды міндетті түрде және тұрақты негізде жүргізеді.

3\. Цифрлық трансформациялау деңгейі цифрлық жетілу көрсеткіші арқылы айқындалады.

4\. Мемлекеттік басқаруды цифрлық трансформациялауды салааралық үйлестіруді, сондай-ақ цифрлық жетілуді бағалау тәртібін уәкілетті орган айқындайды.

## 7-бап. Цифрлық үкімет

1\. Цифрлық үкімет мемлекеттік қызметтерді көрсету және алу кезінде, сондай-ақ мемлекеттік функцияларды орындау кезінде құқықтық қатынастар субъектілерінің цифрлық ортадағы өзара іс-қимылына арналған мемлекеттік цифрлық платформаны білдіреді.

2\. Цифрлық үкіметтің жұмыс істеуі кезінде:

1) мемлекеттік органдардың қызметі туралы жалпыға қолжетімді ақпаратқа жеке және заңды тұлғалардың қол жеткізуі;

2) мемлекеттік органдардың цифрлық жүйелеріндегі ақпаратқа мемлекеттік органдардың қол жеткізуі;

3) мемлекеттік органдардың қызметін автоматтандыру;

4) мемлекеттік органдардың қызметінде, оның ішінде мемлекеттік функцияларды жүзеге асыру және цифрлық нысанда мемлекеттік қызметтер көрсету кезінде цифрлық құжат айналымын пайдалану;

5) мемлекеттік цифрлық ресурстарды жинау, жинақтау және сақтау кезінде қайталануды болғызбау;

6) киберқауіпсіздік және цифрлық үкіметтің цифрландыру объектілерін қорғау қамтамасыз етіледі.

3\. Цифрлық үкімет тиісті салалар бөлінісінде цифрлық үкіметтің барлық объектісін, мемлекеттік басқарудың міндеттері мен функцияларын сипаттауды қамтитын оның архитектурасына сәйкес қалыптастырылады және дамиды.

4\. Цифрлық үкіметті дамыту Қазақстан Республикасының заңнамасына сәйкес цифрландыру және киберқауіпсіздікті қамтамасыз ету саласындағы бірыңғай талаптар ескеріле отырып жүзеге асырылады.

5\. Цифрлық үкіметті қалыптастыру, іске асыру мониторингі және дамыту Қазақстан Республикасының заңнамасына сәйкес жүзеге асырылады.

6\. Цифрлық үкіметтің цифрлық платформасын мемлекеттік функцияларды іске асырудан және олардан туындайтын мемлекеттік қызметтерді цифрлық нысанда көрсетуден басқа өзге де мақсаттарда пайдалануға жол берілмейді.

7\. Мемлекеттік органдар мен өзге де адамдарға мемлекеттік функцияларды жүзеге асыру және олардан туындайтын мемлекеттік қызметтер көрсету кезінде цифрлық үкіметте осындай ақпарат болған жағдайда, жеке және заңды тұлғалардан деректер жинауға және талап етуге тыйым салынады.

## 8-бап. Ұлттық тіркелімдер

1\. Цифрлық үкімет архитектурасы шеңберінде салалар бойынша эталондық дерек көздері ұлттық тіркелімдер деп танылады.

2\. Ұлттық тіркелімдердің тізбесін Ұлттық статистика бюросының келісуі бойынша уәкілетті орган айқындайды.

3\. Ұлттық тіркелімде деректер қамтылған жағдайда, мұндай деректерді пайдаланатын мемлекеттік цифрлық жүйелер оларды тиісті тіркелімнен басым тәртіппен алуға тиіс.

4\. Мемлекеттік органдар Қазақстан Республикасының Үкіметі бекітетін ұлттық деректер сапасының стандарттарына және Қазақстан Республикасының заңнамасына сәйкес ұлттық тіркелімдерде қамтылған деректердің тиісті сапасын қамтамасыз етеді.

5\. Деректер сапасының ұлттық стандарттарын әзірлеуді және олардың орындалуына мониторингті Қазақстан Республикасының Ұлттық статистика бюросы жүзеге асырады.

# 3-тарау. ЦИФРЛЫҚ ОРТАДАҒЫ ҚҰҚЫҚТЫҚ ҚАТЫНАСТАР ОБЪЕКТІЛЕРІ

## 9-бап. Цифрлық ортадағы құқықтық қатынастар объектілерінің түрлері

1\. Цифрлық ортадағы құқықтық қатынастар объектілеріне (цифрлық объектілерге) мыналар:

1) цифрлық жазбалар;

2) цифрлық ресурстар;

2) цифрлық жүйелер мен платформалар;

3) цифрлық инфрақұрылым объектілері жатады.

2\. Цифрлық жазбалар, ресурстар, жүйелер мен платформалар мүлік ретінде танылады. Осы Кодексте реттелмеген бөлігінде цифрлық объектілердің айналымы жөніндегі қатынастарға Қазақстан Республикасының азаматтық заңнамасы қолданылады.

3\. Цифрлық объектілерге, сол сияқты өзге де мүлікке азаматтық құқықтарды бекітудің цифрлық форматы болып табылатын цифрлық құқықтар белгіленуі мүмкін. Цифрлық объектілерге цифрлық құқықтар цифрлық объектіге қол жеткізу құқығын және оған қол жеткізу шарттарын белгілеу құқығын да қамтуы мүмкін. Цифрлық құқықтар заңмен қорғалады.

4\. Егер Қазақстан Республикасының заңдарында өзгеше белгіленбесе, цифрлық құқықтар иеліктен шығарылатын болып табылады және құқықтық қатынастардың цифрлық ортада бір субъектісінен шарт негізінде екіншісіне берілуі мүмкін.

5\. Цифрлық құқықтарды шектеу, оның ішінде цифрлық құқықтар объектілеріне еркін қол жеткізу құқығы Қазақстан Республикасының заңдарында белгіленеді.

6\. Нақты объектіге қатысты цифрлық құқықтарды мәжбүрлеп иеліктен шығаруға немесе шектеуге Қазақстан Республикасының заңдарында көзделген жағдайларда сот шешімі негізінде ғана жол беріледі.

7\. Мемлекетке тиесілі және иеліктен шығаруға жатпайтын цифрлық объектілер ұлттық цифрлық объектілер болып табылады. Ұлттық цифрлық объектілердің мәртебесі Қазақстан Республикасының заңдарында белгіленеді.

8\. Ұлттық цифрлық объектілерді құру, дамыту, күтіп-ұстау және қорғау бюджет қаражаты есебінен жүзеге асырылады.

## 10-бап. Цифрлық деректер

1\. Цифрлық деректер деп өңдеуге, сақтауға және беруге жарамды, цифрлық нысанда тіркелген формальды түрдегі кез келген ақпарат түсініледі.

2\. Цифрлық деректер азаматтық құқықтардың объектілері болып табылмайды және Қазақстан Республикасының заңдарында белгіленген жағдайларды қоспағанда, еркін түрде құрылуы, жиналуы, өңделуі және берілуі мүмкін.

3\. Цифрлық ортадағы құқықтық қатынастардың әрбір субъектісінің өзіне қатысты жиналған цифрлық деректерге қол жеткізуге құқығы, олардағы қателерді жоюға құқығы, сондай-ақ Қазақстан Республикасының заңдарында белгіленген жағдайларды қоспағанда, мұндай субъект заңсыз жиналған немесе өз еркімен берген жағдайда, оларды жоюға құқығы бар.

4\. Жеке тұлғалар туралы оларды мүмкіндік беретін цифрлық деректер жеке деректер болып танылады. Жеке деректерді жинау, өңдеу және қорғау Қазақстан Республикасының жеке деректер және оларды қорғау туралы заңнамасына сәйкес жүзеге асырылады.

5\. Мемлекеттік құпияларды, қызметтік немесе құпиялы ақпаратты құрайтын цифрлық деректерді басқару Қазақстан Республикасының заңдарында белгіленген ерекшеліктер ескеріле отырып жүзеге асырылады.

6\. Мемлекеттік органдар, мемлекеттік заңды тұлғалар, квазимемлекеттік сектор субъектілері, сондай-ақ Қазақстан Республикасының заңнамасында цифрлық деректердің жекелеген санаттарын басқаруға уәкілеттік берілген тұлғалар өздері жинайтын және өңдейтін барлық деректер Қазақстан Республикасының Үкіметі бекітетін деректерді басқару жөніндегі талаптарға сәйкес басқаруға міндетті.

7\. Мемлекеттік және квазимемлекеттік сектор жүйесіндегі цифрлық деректерді басқару қағидаттары бір рет енгізу қағидаты және цифрлық деректерді қайталамау қағидаты болып табылады.

8\. Қазақстан Республикасының Ұлттық статистика бюросы цифрлық деректер сапасы саласындағы уәкілетті орган болып табылады.

## 11-бап. Цифрлық жазбалар

1\. Цифрлық жазба деп олардың қасиеттері мен ерекшеліктерінің (метадеректердің) қолда бар сипаттамасы арқылы сәйкестендірілуін ықтимал оқшауланған цифрлық деректер түсініледі.

2\. Қазақстан Республикасының заңдарына сәйкес мемлекеттік органдар құратын және алатын цифрлық жазбаларға құқықтар мемлекетке тиесілі.

3\. Виртуалды тауар ретінде пайдаланылатын цифрлық жазбалар, жекелеген цифрлық қоғамдастықтар ішінде айналыс құнының шаралары және (немесе) құралдары не мүліктік құқықтарды куәландыратын цифрлық активтер деп танылады және Қазақстан Республикасының цифрлық активтер туралы заңнамасымен реттеледі.

Қазақстан Республикасының заңдарында көзделген мүліктік құқықтарды куәландыратын бағалы қағаздар және өзге де цифрлық жазбалар цифрлық активтерге кірмейді.

4\. Қазақстан Республикасының заңдарында белгіленген шектеулерді ескере отырып, цифрлық жазбалардың иесіне мынадай:

1) өз қалауы бойынша цифрлық жазбаларға қол жетімділікке рұқсат беру немесе оны шектеу, осындай қол жетімділіктің тәртібі мен шарттарын айқындау;

2) өз қалауы бойынша цифрлық жазбаларды иелену, пайдалану және оларға билік етуге;

3) цифрлық жазбаларға заңсыз қол жеткізген не оларды өзге де тұлғалар заңсыз пайдаланған жағдайда, өз құқықтарын заңда белгіленген тәсілдермен қорғау цифрлық құқықтары тиесілі болады.

## 12-бап. Цифрлық ресурстар

1\. Цифрлық ресурстар деп цифрлық жазбалардың реттелген жиынтықтары, сондай-ақ цифрлық жазбаларды жасауға, өңдеуге, сақтауға, оларға қол жеткізуге, беруге және (немесе) таратуға арналған қосымшалар түсініледі.

2\. Интернеттегі домендік атауды немесе мекен жайды пайдалана отырып, сәйкестендірілетін цифрлық ресурс сайт (интернет-ресурс) болып табылады.

3\. Цифрлық жазбаларды жасау және өңдеу кеңістікте бөлінген және осындай ресурстың әртүрлі пайдаланушыларына тиесілі екі немесе одан да көп техникалық құралдарды пайдалана отырып, жалпы қағидалар бойынша жүзеге асырылатын цифрлық ресурс бөлінген цифрлық ресурс болып табылады.

4\. Қазақстан Республикасының заңдарында белгіленген шектеулерді ескере отырып, цифрлық ресурстардың иесіне мынадай:

1) өз қалауы бойынша цифрлық ресурстарға қол жетімділікке рұқсат беру немесе оларды шектеу, осындай қол жеткізудің тәртібі мен шарттарын айқындау;

2) өз қалауы бойынша цифрлық ресурстарды иеленуге, пайдалануға және оларға билік ету;

3) цифрлық ресурсты сәйкестендіру үшін заңнамада тыйым салынбаған кез келген белгілерді пайдалану;

4) цифрлық ресурстарға заңсыз қол жеткізген не оларды өзге де адамдар заңсыз пайдаланған жағдайда, өз құқықтарын заңда белгіленген тәсілдермен қорғау цифрлық құқықтары тиесіл болады.

## 13-бап. Цифрлық инфрақұрылым объектілері

1\. Цифрлық инфрақұрылым объектілеріне цифрлық деректерді өңдеу жүйелері (оның ішінде деректер орталықтары мен жасанды интеллект жүйелері) және телекоммуникациялық желілер жатады.

2\. Цифрлық инфрақұрылым объектілерін құру, орналастыру және пайдалану жөніндегі қатынастар Қазақстан Республикасының заңнамасымен реттеледі.

3\. Цифрлық инфрақұрылым объектілері мемлекеттік және (немесе) жеке меншікте болуы мүмкін. Бұл ретте цифрлық инфрақұрылымның мемлекеттік объектілері мемлекеттік функцияларды іске асыру және мемлекеттік қызметтер көрсету үшін ғана құрылады.

4\. Белгілі бір иелері жоқ және пайдаланушылар бірлесіп басқаратын цифрлық инфрақұрылым нысандары бөлінген жүйелер болып табылады.

## 14-бап. Цифрлық жүйелер мен платформалар

1\. Шешім қабылдауды қоса алғанда, нақты мақсаттарға қол жеткізу үшін цифрлық деректерді жинауға, өңдеуге, сақтауға және таратуға мүмкіндік беретін цифрлық инфрақұрылым нысандары мен цифрлық ресурстардың жиынтығы цифрлық жүйе болып табылады.

2\. Цифрлық жүйенің иесі, егер Қазақстан Республикасының заңдарында немесе цифрлық ресурстардың иесінде өзгеше белгіленбесе, осы цифрлық жүйеде қамтылған цифрлық ресурстардың орнын ауыстыруға және таратуға тыйым салуға немесе шектеуге құқылы.

3\. Егер цифрлық жүйенің иесі ондағы цифрлық ресурстардың иесі болып табылмаса, цифрлық жүйені пайдалану және цифрлық ресурстарға қол жеткізу тәртібі иелердің арасындағы келісім арқылы айқындалады.

4\. Бірыңғай қағидалар бойынша цифрлық ортадағы қатынастар субъектілерінің өзара іс-қимылын қамтамасыз ету үшін қолданылатын цифрлық жүйелер цифрлық платформаны құрайды.

5\. Цифрлық платформа ұсынатын сервистерге немесе цифрлық платформа арқылы өткізілетін тауарларға, жұмыстарға, көрсетілетін қызметтерге қатысты, сондай-ақ цифрлық платформаның бизнес-пайдаланушыларына қойылатын талаптарға қатысты Қазақстан Республикасының тиісті салалық заңнамасы қолданылады.

6\. Онлайн-жарнаманы өндіру, орналастыру, тарату және сақтау, цифрлық платформаларда құқыққа қарсы контентті болғызбау және оның жолын кесу саласындағы қатынастар Қазақстан Республикасының онлайн-платформалар және онлайн-жарнама туралы заңнамасымен реттеледі.

7\. Тауарлардың, жұмыстардың, көрсетілетін қызметтердің цифрлық платформаларын іске асырумен байланысты туындайтын тұтынушылардың құқықтарын қорғау саласындағы қоғамдық қатынастарға Қазақстан Республикасының тұтынушылар құқықтарын қорғау туралы заңнамасы қолданылады.

## 15-бап. Аса маңызды цифрлық объектілер

1\. Аса маңызды цифрлық объектілер деп бұзылуы немесе жұмыс істеуін тоқтатуы жеке деректерге және заңмен қорғалатын құпияны қамтитын өзге де мәліметтерге заңсыз қол жеткізуге, әлеуметтік және (немесе) техногендік сипаттағы төтенше жағдайға немесе қорғаныс, қауіпсіздік, халықаралық қатынастар, экономика, шаруашылықтың жекелеген салалары үшін немесе тиісті аумақта тұратын халықтың тыныс-тіршілігі үшін, оның ішінде инфрақұрылым: жылумен жабдықтау, электрмен жабдықтау, газбен жабдықтау, сумен жабдықтау, өнеркәсіп, денсаулық сақтау, телекоммуникация, банк саласы, көлік, гидротехникалық құрылыстар, құқық қорғау қызметі үшін елеулі теріс салдарға әкеп соқтыратын объектілер түсініледі.

2\. Аса маңызды цифрлық объектілердің тізбесін, сондай-ақ цифрлық объектілерді аса маңызды объектілерге жатқызу қағидалары мен өлшемшарттарын уәкілетті орган бекітеді.

3\. Аса маңызды цифрлық объектілерге жатқызылған, сондай-ақ мемлекеттік цифрлық ресурстарды қалыптастыруға арналған мемлекеттік емес цифрлық жүйелер Қазақстан Республикасының заңнамасында және жеке деректерді қорғау туралы белгіленген киберқауіпсіздікті қамтамасыз ету жөніндегі талаптарды сақтау бөлігінде мемлекеттік органдардың цифрлық жүйелеріне теңестіріледі.

4\. Қазақстан Республикасының заңдарында көзделген жағдайларда аса маңызды цифрлық объектілердің иесі киберқауіпсіздік аудитін жүргізеді.

5\. Цифрлық объектілердің киберқауіпсіздігін қамтамасыз ету үшін қажетті ақпаратты уәкілетті орган аса маңызды цифрлық объектілердің иелеріне береді.

# 4-тарау. ЦИФРЛЫҚ ОРТАДАҒЫ ҚҰҚЫҚТЫҚ ҚАТЫНАСТАР СУБЪЕКТІЛЕРІ

## 16-бап. Цифрлық ортадағы құқықтық қатынастар субъектілерінің түрлері мен құқықтық мәртебесі

1\. Цифрлық ортада құқықтық қатынастар субъектілері жеке және заңды тұлғалар, сондай-ақ цифрлық деректерді жасау, өңдеу, сақтау және беру жөніндегі қызметті жүзеге асыратын мемлекеттік органдар бола алады.

2\. Цифрлық ортадағы құқықтық қатынастардың әрбір субъектісінің Қазақстан Республикасының заңнамасымен және цифрлық қоғамдастықтардың қағидаларымен реттелетін белгілі бір құқықтары мен міндеттері болады.

3\. Цифрлық ортадағы құқықтық қатынастар субъектісінің құқықтық мәртебесі оның нақты құқықтық қатынастар шеңберіндегі рөлімен және функцияларымен айқандайды.

**17-бап. Цифрлық объектілердің иелері**

1\. Цифрлық объектілердің иелері деп цифрлық объектілерді меншік құқығында немесе өзге де заңды негіздерде иеленетін жеке және заңды тұлғалар танылады.

2\. Цифрлық объектілер иесінің заңнамада және осындай объектілерді пайдалануды реттейтін шарттардың талаптарында белгіленген шектеөз қалауы бойынша цифрлық объектілерді пайдалануға және басқаруға құқығы бар.

3\. Цифрлық объектілердің иесі авторлық және сабақтас құқықтарды сақтауды, жеке деректерді және құпиялылықты қорғауды қоса алғанда, осы объектілерді пайдаланумен байланысты басқа да адамдардың құқықтары мен мүдделерін сақтауға міндетті.

4\. Цифрлық объектілерге құқықтар басқа тұлғаға берілген жағдайда мұндай беру Қазақстан Республикасы заңнамасының талаптарына сәйкес тиісінше ресімделуге тиіс.

5\. Цифрлық объектілердің иесі мұндай объектілерді заңсыз пайдалану нәтижесінде келтірілген кез келген шығын немесе залал үшін жауаптылықта болады.

**18-бап. Цифрлық объектілерді пайдаланушылар**

1\. Цифрлық объектілерді пайдаланушылар деп цифрлық объектілерді заңды негізде пайдаланатын жеке және заңды тұлғалар танылады.

2\. Цифрлық объектілерді пайдаланушы оларды берілген құқықтар шеңберінде және цифрлық объектілердің иесі белгіленген немесе Қазақстан Республикасының заңнамасында белгіленген шарттарға сәйкес пайдалануға құқылы.

3\. Цифрлық объектілерді пайдаланушы цифрлық объектілерді пайдалану шарттарын, оның ішінде зияткерлік меншікті, құпиялылықты қорғау жөніндегі талаптарды, сондай-ақ өзге де қолданылатын нормаларды сақтауға міндетті.

4\. Цифрлық объектілерді пайдаланушы цифрлық объектілер иесімен үшінші тұлғалар құқықтарының сақталуы, сондай-ақ осындай объектілерді пайдалана отырып жасалған кез келген әрекеттер, оның ішінде оларды таратуға, көшіру, өзгерту және пайдаланудың өзге де нысандарын үшін жауаптылықта болады.

5\. Цифрлық объектілерді пайдаланушы, егер шартта немесе Қазақстан Республикасының заңнамасында өзгеше көзделмеген болса, цифрлық объектілердің қауіпсіздігін қамтамасыз ету, олардың заңсыз пайдаланылуын, жоғалуын немесе бүлінуін болғызбау жөнінде шаралар қолдануға, міндетті.

6\. Цифрлық платформаны пайдаланушылар платформадағы қызметіне қарай платформаны пайдаланушылар және бизнес пайдаланушылар болып бөлінеді:

1) цифрлық платформаны бизнес-пайдаланушыларға цифрлық платформа сервисі арқылы тауарларды, жұмыстарды, көрсетілетін қызметтерді өткізу жөніндегі кәсіпкерлік қызметті жүзеге асыратын жеке және заңды тұлғалар жатады;

2) цифрлық платформаны пайдаланушыларға тауарларды, жұмыстарды, көрсетілетін қызметтерді сатып алу үшін цифрлық платформа сервистерін пайдаланатын жеке немесе заңды тұлғалар жатады.

**19-бап. Цифрлық деректер субъектілері**

1\. Деректер субъектісі деп цифрлық ортада өңделетін цифрлық деректері жататын жеке немесе заңды тұлға танылады.

2\. Жеке тұлғалар жеке деректер субъектілері болып табылады.

3\. Деректер субъектісінің оларға қол жеткізу, оларды түзету, жою, өңдеуді шектеу, сондай-ақ деректерді өңдеудің мақсаттары мен негіздері туралы ақпарат алу құқығын қоса алғанда, өз деректерін қорғауға құқығы бар.

**20-бап. Цифрлық қауымдастықтар және орталықсыздандырылған автономды ұйымдар**

1\. Цифрлық қауымдастықтарды цифрлық ортадағы цифрлық қауымдастықтардың қатусушылары өз бастамасы арқылы өз еркімен құрылады. Цифрлық қауымдастық қатусушыларды мұндай қатусушылардың қағидаларын дербес айқындайды.

2\. Қатысушылар цифрлық қауымдастықтарды заңды тұлға құрмай немесе кез келген ұйымдық-құқықтық нысанда, сондай-ақ Қазақстан Республикасының заңнамасында тыйым салынбаған кез келген басқару тәртібімен құра алады.

3\. Цифрлық қауымдастықтардың қағидаларын қолдану кезінде мемлекеттік органдар мен лауазымды адамдар Қазақстан Республикасы заңнамасының талаптарын сақтауға тиіс.

4\. Заңды тұлға құрмай ұйымдастырылған және орталық басшылықсыз смарт-келісімшарттар арқылы қатысушылар басқаратын цифрлық қауымдастықтарды орталықсыздандырылмаған автономды ұйымдар деп таниды.

5\. Орталықтандырылмаған автономды ұйым-ол жұмыс істейтін смарт-келісімшарттың шарттарымен анықталатын құқықтық қабілеті шектеулі заңды маңызды нысан.

6\. Орталықтандырылмаған автономды ұйымның қатысушылары ұжымдық басқару субъектілері болып табылады. Олардың құқықтары мен міндеттері ақылды келісімшарттың шарттарымен айқындайды.

7\. Орталықтандырылмаған ұйымдардағы барлық шешім қатысушылардың дауыс беруі арқылы қабылданады, оның нәтижелері смарт-келісімшартпен автоматты түрде орындалады.

8\. Орталықтандырылмаған автономды ұйымға қатысушылардың ұйым қабылдаған әрекеттері мен шешімдері үшін жауапкершілігі олардың орталықтандырылмаған автономды ұйымға қосқан үлесімен шектеледі немесе смарт-келісімшарт талаптарымен айқындайды.

9\. Орталықтандырылмаған автономды ұйымның шешімдерін басқару және орындау қағидаларын айқындайтын смарт-келісімшарт көпшілікке қол жетімді болуға тиіс және қатысушылардың келісімінсіз өзгеруі мүмкін болмайды.

10\. Орталықтандырылмаған автономды ұйым Қазақстан Республикасының заңнамасында белгіленген шектерде смарт-келісімшарттар арқылы заңдық маңызы бар әрекеттерді жүзеге асыра алады.

11\. Орталықтандырылмаған автономды ұйым үшінші тұлғалармен есеп айырысуды жүргізу үшін оның барлық немесе бірнеше қатысушысында екінші деңгейдегі банктерде бірлескен банк шоты ашылуы мүмкін.

**5-тарау. ЦИФРЛЫҚ СӘЙКЕСТЕНДІРУ**

**21-бап. Сәйкестілік және ұмыт қалу құқығы**

1\. Өзін сәйкес келтіру міндеті Қазақстан Республикасының заңдарында белгіленген жағдайларды қоспағанда, цифрлық ортадағы құқықтық қатынастар субъектілерінің өзін сәйкес келтіруге немесе сәйкес келтірмеуге құқығы бар.

2\. Қазақстан Республикасының заңдарында белгіленген жағдайларды қоспағанда, ешкімді сәйкестендіруге мәжбүрлеуге болмайды.

3\. Цифрлық жүйелер мен платформалардың иелері, егер Қазақстан Республикасының заңдарында өзгеше көзделмесе, цифрлық ортадағы құқықтық қатынастар субъектісінің сұрау салуы бойынша оған ерікті түрде берілген осындай субъект туралы барлық цифрлық деректер мен жазбаларды жоюға міндетті

**22-бап. Цифрлық деректердің сәйкестендіргіштері**

1\. Сәйкестендіргіштер және оларды қамтитын цифрлық жазбалар Кодекстің осы тарауында көзделген ерекшеліктерімен, Қазақстан Республикасының жеке деректер туралы заңнамасында белгіленген қағидалар бойынша өңделеді.

2\. Қазақстан Республикасындағы бірегей жария сәйкестендіргіш:

1) жеке тұлғалар үшін – жеке сәйкестендіру нөмірі;

2) заңды тұлғалар үшін – бизнес-сәйкестендіру нөмірі болып табылады.

3\. Бірегей жария сәйкестендіргіштер Қазақстан Республикасының жеке деректер және оларды қорғау туралы заңнамасын ескере отырып, Кодекске сәйкес өңделетін жалпыға қолжетімді деректер болып табылады.

4\. Мемлекеттік цифрлық ресурстарда пайдаланылатын сәйкестендіргіштер, сондай-ақ цифрлық ресурстардың әртүрлі иелерінің арасында цифрлық жазбалар алмасу үшін пайдаланылатын өзге де сәйкестендіргіштер жария сәйкестендіргіштер болып табылады. Өзге де сәйкестендіргіштер жеке сәйкестендіргіштер болып табылады.

5\. Цифрлық жазбаға қосу үшін сәйкестендірілген таңдауды:

1) жазбалардың иесі ол туралы деректерді жинаған кезде жеке деректер субъектісі;

2) жазбалар иесінің өзі деректерді жасаған кезде, оның ішінде сәйкестендіргішті жасаған немесе берген кезде - жазбалар иесі;

3) жазбалардың иесі деректерді жеке деректер субъектісінен алмаған кезде үшінші тұлға жүргізеді.

6\. Цифрлық жазбалардың иесі цифрлық жазбаларда қолданылатын сәйкестендіргіштердің бірегейлігін қамтамасыз етуге міндетті.

**23-бап. Цифрлық аутентификация жүйелері**

1\. Цифрлық аутентификация тиісті аутентификация жүйесінің пайдалануулуы заңнамада немесе тараптардың келісімінде көзделген жағдайларда жеке тұлғаның жеке басын немесе заңды тұлғаның құқық қабілеттілігін растау деп танылады.

2\. Цифрлық мемлекеттік қызметтер алуға өтініш білдірген кезде немесе мәміле жасалған кезде цифрлық аутентификация расталған екінші фактор болған кезде ғана адамның көрсететін қызметті алуға немесе мәміле жасауға тиісті түрде ерік білдіруі деп танылады.

3\. Цифрлық аутентификация уәкілетті орган бекітетін аутентификация қағидаларына сәйкес жүзеге асырылады.

4\. Аутентификация жүйесінің қағидаларды мынадай:

1) аутентификация жүйесіне қатысушылардың түрлерін;

2) осы аутентификация жүйесіне сәйкес цифрлық аутентификация жүзеге асырылатын қатынас түрлері;

3) аутентификация жүйесінде пайдаланылатын сәйкестендіргіштердің тізбесі және оларды алу тәсілдерін;

4) сәйкестендіргіштер мен аутентификация нәтижелері туралы деректерді қамтитын цифрлық жазбалардың иесіне (иелеріне) нұсқауды не мұндай жазбалардың бөлінген цифрлық ресурс болып табылатынын көрсетуді;

5) аутентификация тәсілдерін (кілтті алу және ұсыну тәсілдері) және аутентификация рәсімін;

6) цифрлық аутентификация нәтижелерін есепке алу тәртібін және цифрлық аутентификация фактілері туралы ақпараттың тұтастығын қамтамасыз ету тәртібін;

7) аутентификация жүйесінің қағидаларына жариялау немесе өзге де шектеусіз қолжетімділіңті ұсыну тәсілдері мен тәртібін;

8) заңнамада белгіленген жағдайларды қоспағанда, сәйкестендіргіштері бар цифрлық жазбаларды аутентификация жүйесіне қатысушы болып табылмайтын адамдарға беруге тыйым салуды қамтиды.

5\. Аутентификация қағидаларына сәйкес цифрлық аутентификация құқықтық қатынастардың пайда болуы, өзгеруі, тоқтатылуы үшін, оның ішінде дәлелдеу мақсаттары үшін негіз болып табылады.

6\. Цифрлық аутентификация туралы цифрлық жазбаларды тек цифрлық деректер түрінде ұсынылған деген негізде ғана заңды күші жоқ деп тануға болмайды.

**24-бап. Биометриялық аутентификация**

1\. Биометриялық деректер жеке деректер болып танылады және Қазақстан Республикасының заңнамасына сәйкес қорғалуға жатады.

2\. Қазақстан Республикасының әрбір азаматының заңнамаға сәйкес цифрлық аутентификация мақсатында биометриялық тіркелуге құқығы бар.

3\. Аутентификация мақсатында өңдеуге Қазақстан Республикасы азаматтарының мынадай биометриялық деректері:

1) беттің цифрлық бейнесі;

2) дактилоскопиялық ақпарат жатады.

4\. Қазақстан Республикасының азаматтарын міндетті биометриялық сәйкестендіру мемлекеттік биометриялық сәйкестендіру жүйесі арқылы Қазақстан Республикасының заңдарында тікелей көзделген жағдайларда ғана жүргізіледі.

5\. Мемлекеттік биометриялық сәйкестендіру жүйесі жеке тұлғалардың биометриялық деректерін өңдеу мен сақтаудың цифрлық платформасын білдіреді.

6\. Жеке тұлғалардың биометриялық деректерін олардың биометриялық аутентификациясы үшін жинау, өңдеу және сақтау тәртібі Қазақстан Республикасының заңнамасында айқындалады.

**25-бап. Цифрлық қолтаңба**

1\. Цифрлық қолтаңба деп цифрлық қолтаңба құралдарымен жасалған және цифрлық құжаттың дәйектілігін, оның тиесілігін және мазмұнының өзгермейтіндігін растайтын цифрлық деректер жиынтығы түсініледі.

2\. Бағыттау арқылы цифрлық объектілерден алынатын кодтар, парольдар, бөлінген тізілімдердегі цифрлық жазбалар:

1) ұялы телекоммуникациялардың, оның ішінде цифрлық үкіметтің веб-порталында тіркелген абоненттік құрылғыларына;

2) жедел хабар алмасу сервистерінде;

3) электрондық поштаға;

4) бөлінген платформаның ішінде;

Қазақстан Республикасының заңдарында көзделген жағдайларда тараптардың келісімі бойынша цифрлық қолтаңба құралдарына теңестірілуі мүмкін.

3\. Цифрлық қолтаңба қол қоюшы адамның өзі толығымен қойған қолтаңбасына тең болады және мынадай шарттарды орындау кезінде:

1) тіркеу куәлігі бар ашық кілттің көмегімен цифрлық қолтаңбаның төлнұсқалығы куәландырылғанда;

2) цифрлық құжатқа қол қойған адам цифрлық қолтаңбаның жабық кілтін заңды түрде иеленгеде;

3) цифрлық қолтаңба тіркеу куәлігінде көрсетілген мәліметтерге сәйкес пайдаланылғанда;

4) Қазақстан Республикасының аккредиттелген куәландырушы орталығы немесе Қазақстан Республикасының сенім білдірілген үшінші тарапында тіркелген шетелдік куәландырушы орталық цифрлық қолтаңбаны жасап, тіркеу куәлігін бергенде бірдей заңдық салдарға әкеп соғады.

4\. Цифрлық қолтаңбаның жабық кілттері оларды заңды негізде иеленетін тұлғалардың меншігі болып табылады.

Тұлғада әртүрлі цифрлық жүйелерге арналған үшін жеке цифрлық қолтаңбаның жабық кілттері болуы мүмкін. Цифрлық қолтаңбаның жабық кілттерін басқа адамдарға беруге болмайды.

Куәландырушы орталықта цифрлық қолтаңбаның жабық кілттерін жасау, пайдалану және сақтау қағидаларына сәйкес куәландырушы орталықта цифрлық қолтаңбаның жабық кілттерін сақтауға жол беріледі.

5\. Заңды тұлғаның басшысы немесе оны алмастыратын адам осы заңды тұлғаның немесе ол тағайындаған тұлғаның қызметкеріне цифрлық құжатқа қол қоюға цифрлық жүйе өкілеттіктерін беруге құқылы. Бұл ретте әрбір қызметкер өзінің атына алынған тіркеу куәлігін және оған сәйкес келетін цифрлық қолтаңбаның жабық кілтін пайдаланады.

6\. Цифрлық қолтаңба құралдары Қазақстан Республикасының техникалық реттеу саласындағы заңнамасында белгіленген жағдайда және тәртіппен сәйкестігін растауға жатады.

7\. Цифрлық қолтаңбаның осы Кодексте белгіленген талаптарға сәйкестігін растау үшін куәландырушы орталық тіркеу куәлігін береді.

8\. Куәландырушы орталықтың қызметі, оны аккредиттеу Қазақстан Республикасының цифрлық құжат және цифрлық қолтаңба саласындағы заңнамасымен реттеледі.

**6-тарау. Цифрлық ортада құқықтық қатынастардың пайда болу, жүзеге асырылу және тоқтатылу негіздері**

**26-бап. Цифрлық құқықтардың туындауы, жүзеге асырылуы және тоқтатылуы**

1\. Цифрлық жазбаларда көрсетілген, оның ішінде цифрлық Цифрлық ортада құқықтық қатынастардың туындау, өзгеру, тоқтатылу құжаттар түрінде немесе цифрлық ресурстар құрамында ұсынылған заңды фактілер негіздері болып табылады.

2\. Цифрлық құқықтар Кодексте көзделген жағдайларда, цифрлық ортада қатынастардың тиісті объектісін құруға немесе алуға байланысты туындайды. Цифрлық құқықтардың туындауы үшін өзгеде әрекеттер, оның ішінде тіркеу немесе хабарлама жасау талап етілмейді.

3\. Цифрлық құқықтардың тиесілігі метадеректермен, оның ішінде бөлінген цифрлық ресурстардың құрамындағы деректермен расталуы мүмкін. Цифрлық жазбаларға немесе цифрлық ресурстарға цифрлық құқықтардың тиесілігі туралы дау болған жағдайда цифрлық құқықтардың болуын дәлелдеу міндеті тиісінше цифрлық деректердің немесе цифрлық ресурстардың иесіне жүктеледі.

4\. Цифрлық құқықтарды, оның ішінде сот шешімі негізінде иеліктен шығару кезінде олар тоқтатылмайды, бірақ жаңа иесіне ауысады.

**27-бап. Цифрлық құжаттар**

1\. Өзгермейтіндігі цифрлық қолтаңба көмегімен қамтамасыз етілетін цифрлық жазба цифрлық құжат болып танылады.

Цифрлық қолтаңбалары цифрлық құжатқа жататын адамдар оның авторлары болып саналады.

2\. Цифрлық құжат қағаз жеткізгіштегі құжатпен тең.

3\. Цифрлық құжаттар Қазақстан Республикасының заңнамасында белгіленген тәртіппен мемлекеттік және (немесе) мемлекеттік емес цифрлық жүйелер арқылы, сондай-ақ олардан тыс қалыптастырылады, сақталады және ұсынылады.

4\. Цифрлық жүйелерде сақталатын цифрлық құжаттарды осындай жүйелермен синхрондалған цифрлық құжаттар сервистері арқылы пайдалануға және ұсынуға болады.

5\. Цифрлық құжаттар сервисі арқылы үшінші тұлғалардың цифрлық құжаттарға қол жеткізуі цифрландыру саласындағы уәкілетті орган белгілеген тәртіппен пайдаланушының келісімімен жүзеге асырылады.

6\. Төлем қызметтерін және қаржылық қызметтерді алған кезде жеке басты куәландыратын цифрлық құжаттарды қаржы және төлем ұйымдары пайдаланады және оларға жеке тұлғалар жеке жүгінген (болған) кезде цифрлық құжаттар сервисі арқылы ұсынылады және белгіленген тәртіппен түпнұсқалығына тексеріледі.

7\. Өзге де деректерді мемлекеттік құпияларға жатқызылған, қорғалып орындалған цифрлық жүйелерді пайдалана отырып, Цифрлық құжаттарды және Мемлекеттік құпияларды құрайтын мәліметтерді қамтитын жинау, өңдеу, сақтау, беру, іздеу, тарату, пайдалану, қорғау, тіркеу, растау және жою тәртібі, сондай-ақ арнаулы куәландырушы орталықты құру, аккредиттеу және оның қызметін тоқтату тәртібін Қазақстан Республикасының Ұлттық қауіпсіздік комитеті айқындайды.

8\. Мемлекеттік органдардың цифрлық құжаттары Қазақстан Республикасының заңнамасында белгіленген тәртіппен цифрлық архивтерде мемлекеттік сақтауға беріледі.

**28-бап. Смарт келісімшарттар**

1\. Цифрлық ортадағы құқықтық қатынастар субъектілері шарт негізінде осы шарт талаптарының барлығын немесе бір бөлігін шарт тараптары қарастырылмаған цифрлық деректер (смарт-келісімшарт) келіп түскен кезде шарт тараптарының қатысуына қарамастан кейіннен орындалатын код түрінде бағдарламалаудың арнаулы тілінде жазуға құқылы, бұл тараптар арасындағы қатынастардың туындауына, өзгеруіне немесе тоқтатылуына алып келеді.

2\. Смарт-келісімшартты пайдалануды көздейтін шартта адамның дау бойынша шешім қабылдауын көздейтін, тараптар арасындағы дауларды шешу қағидалары қамтылуға.

3\. Қызметтің жекелеген салаларында смарт-келісімшарттарды пайдалануға қатысты талаптар осы Кодексте және Қазақстан Республикасының заңдарында белгіленеді.

**29-бап. Цифрлық деректер негізінде автоматты шешім қабылдау ерекшеліктері**

1\. Цифрлық ортадағы құқықтық қатынастар субъектілері цифрлық деректерді өңдеу нәтижелері адамның қатысуынсыз (автоматты шешімдер) құқықтық қатынастардың туындауы, өзгеруі, тоқтатылуы үшін қалыптастырылатындай және пайдаланылатындай етіп цифрлық деректер негізінде шешімдер қабылдауды автоматтандыруға құқылы.

2\. Мүдделері автоматты шешімдермен қозғалатын адамдар автоматты шешімдерді пайдаланатын субъектіден өзіне қатысты бұрын қабылданған автоматты шешімдерді адамның қатысуымен қайта қарауды талап етуге құқылы.

3\. Автоматты шешімді пайдаланатын цифрлық ортадағы құқықтық қатынастар субъектісі қызметтің тиісті салаларында (аясында) автоматты шешімдер қабылдауға қатысты осы Кодексте және Қазақстан Республикасының заңдарында белгіленген талаптарды орындауға міндетті.

**7-тарау. ЦИФРЛЫҚ ОРАТАДАҒЫ ҚАУІП-ҚАТЕРЛАЕРДІ БАҚЫЛАУ ЖӘНЕ БАСҚАРУ**

**30-бап. Қазақстан Республикасының цифрлық заңнамасы талаптарының сақталуын мемлекеттік бақылау**

1\. Цифрлық ортадағы мемлекеттік бақылау тексеру бақылау субъектісіне (объектісіне) бару арқылы, профилактикалық бақылау және профилактикалық бақылау нысанында жүзеге асырылады.

2\. Тексеру және бақылау субъектісіне (объектісіне) бару арқылы профилактикалық бақылау Қазақстан Республикасының Кәсіпкерлік кодексіне және Қазақстан Республикасының заңдарына сәйкес жүзеге асырылады.

3\. Бақылау субъектісіне (объектісіне) бармай профилактикалық бақылау Қазақстан Республикасының Кәсіпкерлік кодексіне сәйкес жүзеге асырылады.

**31-бап. Цифрлық ортадағы қауіп-қатерлерді басқару**

1\. Қауіп-қатерлерді, оның ішінде цифрлық ортадағы адам құқықтарына әсер етумен байланысты қауіп-қатерлерді басқару жүйесін цифрлық ортадағы құқықтық қатынастар объектісінің иесі әзірлейді және іске асырады.

2\. Цифрлық ортадағы қауіп-қатерлерді басқару жүйесі мыналарды:

1) теріс салдардың ықтималдығы мен ауқымын бағалауды қамтитын қауіп-қатерлер тізбесі;

2) қауіп-қатерлерді басқару жөніндегі, анықталған қауіп-қатерлердің әрқайсысына қатысты теріс салдардың ықтималдығы мен ауқымын төмендету жөніндегі шараларды;

3) қауіп-қатерлерді басқарудың қолданыстағы жүйесінің тиімділігін бағалау тәртібін және оны іске асыру туралы жиналған деректер негізінде оған өзгерістер енгізу анықтайды.

3\. Жекелеген цифрлық объектілер үшін Қазақстан Республикасының заңдарында киберқауіпсіздік, жеке деректерді қорғау саласындағы тәуекелдерді басқару жүйесіне қосымша талаптар белгіленуі мүмкін.

**32-бап. Киберқауіпсіздік**

1\. Киберқауіпсіздік деп цифрлық объектілердің сыртқы және ішкі киберқателерден қорғалуын қамтамасыз етуге бағытталған құқықтық, ұйымдастырушылық және техникалық шаралар кешені түсініледі.

2\. Киберқауіпсіздікті қамтамасыз ету жүйесін «Цифрландыру және киберқауіпсіздік туралы» және «Қазақстан Республикасының Ұлттық қауіпсіздігі туралы» Қазақстан Республикасының заңдарына сәйкес киберқауіпсіздікті қамтамасыз етуге бағытталған шараларды жүзеге асыратын өзара іс-қимыл жасайтын мемлекеттік органдар, мемлекеттік және мемлекеттік емес ұйымдар мен қызметтер құрайды.

3\. Цифрлық объектілерді қорғауды олардың иелері жүзеге асырады.

4\. Цифрлық объектілерді қорғау шаралары «Цифрландыру және киберқауіпсіздік туралы» Қазақстан Республикасының Заңында, цифрландыру және киберқауіпсіздікті қамтамасыз ету салаларындағы бірыңғай талаптарда және Қазақстан Республикасының өзге де заңнамалық актілерінде айқындалады.

5\. Цифрландыру және киберқауіпсіздікті қамтамасыз ету салаларындағы бірыңғай талаптарды Қазақстан Республикасының Үкіметі бекітеді.

6\. Цифрландыру және киберқауіпсіздікті қамтамасыз ету салаларындағы бірыңғай талаптардың ережелері мемлекеттік органдардың, жергілікті өзін-өзі басқару органдарының, мемлекеттік заңды тұлғалардың, квазимемлекеттік сектор субъектілерінің, мемлекеттік органдардың цифрлық жүйелерімен интеграцияланатын мемлекеттік емес цифрлық жүйелердің иелерінің, сондай-ақ аса маңызды цифрлық объектілердің иелерінің қолдануы үшін міндетті.

**33-бап. Киберқауіпсіздік талаптарына сәйкестігіне цифрлық объектілердің сынау және олардың аудиті**

1\. Цифрлық объектілердің киберқауіпсіздік талаптарына сәйкестігін сынау міндетті түрде, сондай-ақ олардың иесінің бастамасы бойынша жүргізіледі.

2\. Киберқауіпсіздік талаптарына сәйкестігіне міндетті сынауға жататын цифрлық объектілер, сондай-ақ сынақтар жүргізу тәртібі «Цифрландыру және киберқауіпсіздік туралы» Қазақстан Республикасының Заңында айқындалады.

3\. Цифрлық объектілердің киберқауіпсіздік талаптарына сәйкестігін сынау осы Кодекске, «Цифрландыру және киберқауіпсіздік туралы» Қазақстан Республикасының Заңына және Қазақстан Республикасының Техникалық реттеу саласындағы заңнамасына сәйкес жүргізіледі.

4\. Цифрлық объектілердің киберқауіпсіздік талаптарына сәйкестігі аудиті – бұл ішкі және сыртқы қателерден қорғалуы бағалау мақсатында цифрлық объектілердің киберқауіпсіздік талаптарына сәйкестігін тәуелсіз зерттеп қарау.

1) киберқауіпсіздік талаптарына сәйкестігіне цифрлық объектілердің аудитін киберқауіпсіздік саласында арнаулы білімі мен жұмыс тәжірибесі бар және Қазақстан Республикасының заңнамасына сәйкес берілетін лицензия негізінде жеке және (немесе) заңды тұлғалар жүзеге асырады.

2) Қазақстан Республикасының заңдарында көзделген жағдайларды қоспағанда, киберқауіпсіздік талаптарына сәйкестігіне цифрлық объектілердің аудиті олардың иесінің бастамасы бойынша Қазақстан Республикасының киберқауіпсіздікті қамтамасыз ету саласындағы заңнамасына сәйкес жүргізіледі.

**34-бап. Цифрлық объектілер сапасының аудиті**

1\. Цифрлық объектілер сапасының аудиті олардың функционалдылығын бағалау мақсатында жүргізіледі.

2\. Цифрлық объектілер сапасының аудиті иесінің бастамасы бойынша оны құру, енгізу және пайдалану кезеңінде жүргізіледі.

3\. Цифрлық объектілердің аудитін цифрландыру саласында арнаулы білімі мен жұмыс тәжірибесі бар жеке және (немесе) заңды тұлғалар уәкілетті орган айқындайтын тәртіппен жүргізеді.

4\. Мемлекеттік құпияларға жатқызылған цифрлық объектілердің аудитін Қазақстан Республикасының Ұлттық қауіпсіздік комитеті жүргізеді.

5\. Мемлекеттік органдар және квазимемлекеттік сектор субъектілерінің цифрлық объектілерінің аудиті, оның ішінде оларды өнеркәсіптік пайдалану тоқтатылған кезде міндетті болып табылады.

**35-бап. Цифрлық ортадағы хабархаттар**

1\. Цифрлық ортадағы құқықтық қатынастар субъектілерін хабардар ету хабарламалардың бірыңғай нүктесі арқылы цифрлық тәсілмен жүзеге асырылады.

2\. Хабарламалардың бірыңғай нүктесі деп мемлекеттік органдардан хабарламаларды цифрлық объектілерге, ұялы байланыстың абоненттік құрылғысына және (немесе) электрондық поштаға мекенжайлық таратуды жүзеге асыруға мүмкіндік беретін және алу және оқу мәртебелері туралы ақпаратты кепілдікпен жеткізуді және сақтауды қамтамасыз ететін мемлекеттік цифрлық ресурс түсініледі.

3\. Хабарламаның бірыңғай нүктесі арқылы жеткізілген хабарламалар құқықтық қатынастар субъектісі оны оқығаны туралы ақпарат болған жағдайда тиісті түрде жеткізілген деп танылады.

# 8-тарау. ЦИФРЛЫҚ ОТРАДАНЫ ЭКСПЕРТИМЕНТТІК РЕТТЕУ

## 36-бап. Эксперименттік құқықтық режим

1\. Эксперименттік құқықтық режим Қазақстан Республикасының қолданыстағы заңнамасының ережелерін уақытша таратпауды не Конституцияны, конституциялық заңдарды, салық, бюджет, кеден, экология заңнамасын және жер қойнауы және жер қойнауын пайдалану туралы заңнаманы қоспағанда, олардың қолданылу нысанын өзгертуді не инновациялық жобаға және оның қатысушыларына қатысты реттеудің жаңа уақытша нысандарын енгізуді білдіреді. Қазақстан Республикасында инновацияларды әзірлеу, сынақтан өткізу және енгізу бағыттары бойынша белгілі бір аумақта, осы Кодексте көзделген.

2\. Эксперименттік құқықтық режим инновациялық жобаны заңнамада белгіленген және (немесе) тыйым салынбаған өзге де тәсілдер мен әдістермен сынамалау (тестілеу) мүмкін болмаған жағдайда ғана қолданылуы мүмкін.

3\. Эксперименттік құқықтық режимге қатысу тек қана ерікті болып табылады.

4\. Эксперименттік құқықтық режимді іске асыру кезінде адамның өміріне, денсаулығына немесе мүлкіне не заңды тұлғаның мүлкіне, оның ішінде эксперименттік құқықтық режимге қатысушының құқыққа сыйымды әрекеттерімен келтірілген зиянды Қазақстан Республикасының азаматтық заңнамасына сәйкес зиян келтірген адам өтеуге тиіс.

## 37-бап. Эксперименттік құқықтық режимнің мақсаттары

Мыналар:

1) инновациялық жобаны, озық ғылыми, ғылыми-техникалық және (немесе) цифрлық әзірлемені, өнертабысты, жаңа технологияны әзірлеу және енгізу үшін қолайлы жағдайлар жасау;

2) Қазақстан Республикасында цифрлық эксперименттік құқықтық режимнің мақсаттары:

инновациялар саласындағы кәсіпкерлік қызметті дамытуға инвестициялар тарту;

3) нарыққа қатысушылар үшін құқықтық белгісіздікті және туындайтын құқықтық қауіп-қатерлерді төмендету;

4) эксперименттік құқықтық режимді іске асыру нәтижелері бойынша экономикалық қызметтің жаңа түрлері мен нысандарын, кәсіпкерлік қызметті жүзеге асыру тәсілдерін қалыптастыру;

5) тауарлардың, жұмыстар мен көрсетілетін қызметтердің құрамын кеңейту, сапасын немесе қолжетімділігін арттыру;

6) бәсекелестік пен ғылымды дамыту;

7) мемлекеттік басқарудың тиімділігін арттыру;

8) эксперименттік құқықтық режимді іске асыру нәтижелері бойынша жалпы реттеуді жетілдіру.

## 38-бап. Эксперименттік құқықтық режимнің қағидаттары

1) азаматтар мен заңды тұлғалардың конституциялық құқықтары мен бостандықтарын шектеуге жол бермеу;

2) жеке адамның, қоғамның және мемлекеттің қауіпсіздігін қамтамасыз ету;

3) эксперименттік құқықтық режимнің айқындығы мен ашықтығы;

4) үміткерлердің тең құқықтылығы;

5) эксперименттік құқықтық режимге қатысуеріктілігі;

6) уақыт, адамдар тобы бойынша арнайы реттеудің айқындылығы және егер эксперименттік құқықтық режимнің мәнінен өзгеше туындамаса, кеңістіктегі арнайы реттеуді шектеу эксперименттік құқықтық режимніңқағидаттары болып табылады.

## 39-бап. Эксперименттік құқықтық режимнің шектері

1\. Жеке адамның, қоғамның және мемлекеттің өмірлік маңызды мүдделеріне, оның ішінде мемлекеттік құпияны қорғау кезінде зиян келтірудің жоғары қауіп-қатермен байланысты қызметті жүзеге асыру кезінде туындаған құқықтық қатынастар эксперименттік құқықтық режимнің нысанасы бола алмайды.

2\. Эксперименттік құқықтық режим эксперименттік құқықтық режимге қатысуға келісім білдірген адамдардың белгілі бір тобына қатысты, сондай-ақ эксперименттік құқықтық режим субъектілері эксперименттік құқықтық режим шарттарына сәйкес белгілі бір қызметті жүзеге асыратын белгілі бір мерзімге және белгілі бір аумақта белгіленеді.

3\. Эксперименттік құқықтық режимдер шеңберінде қызметті жүзеге асыратын тұлғалар олармен құқықтық қатынастарға түсетін тұлғаларға өзінің эксперименттік құқықтық режимге қатысатны туралы, сондай-ақ әлеуетті қауіп-қатерлер мен ұсынылатын қорғау деңгейі туралы хабарлауға міндетті.

4\. Әрбір эксперименттік құқықтық режимнің қолданылу мерзімі бір жылдан кем болмауға және бес жылдан аспауға тиіс.

5\. Эксперименттік құқықтық режимдер енгізілген мерзімі өткенінен кейін өз қолданысын тоқтатады.

## 40-бап. Эксперименттік құқықтық режимді белгілеу

1\. Эксперименттік құқықтық режимдер эксперименттік құқықтық режимді қозғайтын саланы үйлестіруді және оған басшылықты жүзеге асыратын уәкілетті органның бюджеттік жоспарлау жөніндегі уәкілетті органмен, монополияға қарсы органмен, әділет органдарымен, цифрландыру және киберқауіпсіздік жөніндегі уәкілетті органмен келісілген оң қорытындысы негізінде Қазақстан Республикасы Үкіметінің шешімімен және цифрландыру мәселелері жөніндегі сараптама кеңесінің оң қорытындысымен енгізіледі.

2\. Эксперименттік құқықтық режимді жүргізуге мемлекеттік органдар мен цифрлық саладағы құқықтық қатынастардың өзге де субъектілері бастама жасай алады.

3\. Инновациялық жобаларды сынамалау үшін эксперименттік құқықтық режимдерге бастамашылық жасау және іске асыру тәртібін Қазақстан Республикасының Үкіметі айқындайды.

## 41-бап. Эксперименттік құқықтық режимді мониторингтеу және оның тиімділігін бағалау

1\. Эксперименттік құқықтық режимді мониторингтеуді эксперименттік құқықтық режим қозғайтын аяны (саланы) үйлестіруді және оған басшылықты жасауды жүзеге асыратын уәкілетті орган жүзеге асырады.

2\. Эксперименттік құқықтық режимге қатысушылар уәкілетті (реттеуші) органға Қазақстан Республикасының Үкіметі белгілеген тәртіппен осындай эксперименттік құқықтық режимді іске асыру шеңберіндегі қызмет туралы есептерді ұсынады.

3\. Құқықтың эксперименттік құқықтық режимі мониторингтеуді, тиімділігін және нәтижелілігін бағалауды жүргізу тәртібін Қазақстан Республикасының Үкіметі айқындайды.

## 42-бап. Эксперименттік құқықтық режимнің қолданысын өзгерту, тоқтата тұру және тоқтату

1\. Эксперименттік құқықтық режим өзгертілуі мүмкін немесе оның қолданысын Қазақстан Республикасының Үкіметі белгілеген жағдайларда және тәртіппен эксперименттік құқықтық режимді белгілеу туралы актіге өзгерістер енгізу арқылы Қазақстан Республикасының Үкіметі тоқтата тұруы мүмкін.

2\. Эксперименттік құқықтық режимнің қолданысы:

1) қолданылуы осындай эксперименттік құқықтық режимнің қолданысын тоқтатуға алып келетін заңнамалық акті күшіне енген кезде;

2) Қазақстан Республикасы Үкіметінің шешімі бойынша эксперименттік құқықтық режимді белгілеу туралы актінің мынадай:

эксперименттік құқықтық режимнің қолданылу мерзімі өткен;

эксперименттік құқықтық режимге қатысушыдан өтініш келіп түскен;

эксперименттік құқықтық режимге қатысушы заңды тұлға таратылған, қайта ұйымдастырылған (қайта құру нысанындағы қайта ұйымдастыруды қоспағанда), дәрменсіз (банкрот) деп танылған;

адамның және азаматтың құқықтары мен бостандықтарын бұзуға, адамның өміріне, денсаулығына немесе мүлкіне не заңды тұлғаның мүлкіне зиян келтіруге, мемлекет мүдделеріне зиян келтіруге, мемлекеттің қорғанысына және (немесе) қауіпсіздігіне нұқсан келтіруге алып келетін күтпеген қаіп-қатерлер анықталған жағдайда күші жойылды деп тану арқылы тоқтатылады.

3\. Эксперименттік құқықтық режимнің қолданысын тоқтату тәртібін Қазақстан Республикасының Үкіметі айқындайды.

## 43-бап. Эксперименттік құқықтық режимді ақпараттық қамтамасыз ету

Жүргізілген, жүргізілетін эксперименттік құқықтық режим және бастамашылық жасап жүргізу туралы ақпарат міндетті түрде эксперименттік құқықтық режим қозғайтын аяны (саланы) үйлестіруді және оған басшылықт жасауды жүзеге асыратын уәкілетті органның, сондай-ақ инновациялық қызметті мемлекеттік қолдау саласындағы уәкілетті органның ресми интернет-ресурсында жарияланады.

**9-тарау. ДАУЛАРДЫ ШЕШУ ТӘРТІБІ ЖІНЕ ҚАЗАҚСТАН РЕСПУБЛИКСЫНЫҢ ЦИФРЛЫҚ ЗАҢНАМАСЫН БҰЗҒАНЫ УШІН ЖАУАПТЫЛЫҚ**

**44-бап. Цифрлық ортадағы дауларды шешу тәртібі**

Жер қойнауын пайдалану құқығын жүзеге асыруға, өзгертуге немесе тоқтатуға байланысты даулар Қазақстан Республикасының заңдарына және Қазақстан Республикасы ратификациялаған халықаралық шарттарға сәйкес реттелуге жатады.

**45-бап. Цифрлық ортадағы құқық бұзушылықтар үшін жауаптылық**

1\. Қазақстан Республикасының цифрлық заңнамасын бұзу Қазақстан Республикасының заңдарында белгіленген жауаптылыққа алып келеді.

2\. Әкімшілік немесе қылмыстық жауаптылыққа тарту кінәлі адамдарды жол берілген бұзушылықтарды жою міндетінен босатпайды.

3\. Егер осы Кодексте, заңдарда және Қазақстан Республикасы ратификациялаған халықаралық шарттарда өзгеше көзделмесе, шетелдіктер, азаматтығы жоқ адамдар, сондай-ақ шетелдік заңды тұлғалар Қазақстан Республикасының азаматтары мен заңды тұлғалары үшін белгіленген құқықтар мен бостандықтарды Қазақстан Республикасында пайдаланады және цифрлық ортада туындайтын қатынастарда міндеттер атқарады.

**10-тарау. ҚАЗАҚСТАН РЕСПУБЛИКАСЫНЫҢ ЦИФРЛЫҚ ОРТАДАҒЫ ХАЛЫҚАРАЛЫҚ ЫНТЫМАҚТАСТЫҒЫНЫҢ МАҚСАТТАРЫ**

**46-бап. Қазақстан Республикасының цифрлық ортадағы халықаралық ынтымақтастығының мақсаттары**

Қазақстан Республикасының және өзге де мемлекеттердің, халықаралық ұйымдардың цифрлық технологияларды дамыту мәселелері бойынша өзара көмек бірлескен іс-қимылдарын және үйлестіру цифрлық ортадағы халықаралық ынтымақтастықтың мақсаттары деп танылады.

**47-бап. Қазақстан Республикасының цифрлық ортадағы халықаралық ынтымақтастығының қағидаттары**

1\. Басқа мемлекеттермен және халықаралық ұйымдармен ынтымақтастық өзара сыйластық, сенім білдіру, өзара көмек, ымыраға келу, кемсітпеушілік, бір-бірінің істеріне араласпау, қабылданған міндеттемелерді уақтылы орындау, дауларды бейбіт түрде шешу қағидаттарына негізделеді.

2\. Мемлекет инвестицияларды тарту және цифрлық ортадағы қызметті ұйымдастырудың нарықтық тәсілдері негізінде заманауи цифрлық технологияларды енгізу үшін қолайлы жағдай жасауға күш жігерін салады.

**48-бап. Қазақстан Республикасының цифрлық ортадағы халықаралық ынтымақтастығының бағыттары**

Мыналар:

1) цифрлық технологияларды құру, енгізу және дамыту;

2) интернетті басқару;

3) цифрлық ортада инновацияларды енгізуге кедергі келтіретін реттеуші кедергілерді жою;

4) киберқателер мен киберқылмысқа қарсы күрес;

5) цифрлық алаяқтықпен күресу Қазақстан Республикасының цифрлық ортадағы халықаралық ынтымақтастығының бағыттары болып табылады.

**Қазақстан Республикасының**

**Президенті**
